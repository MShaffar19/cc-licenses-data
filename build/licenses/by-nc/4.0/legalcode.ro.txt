Licență Publică Creative Commons Atribuire-NeComercial 4.0 Internațional

Prin exercitarea Drepturilor Licențiate (definite mai jos), acceptați și
sunteți de acord să fiți obligat de termenii și condițiile prezentei
Licențe Publice Creative Commons Atribuire-NeComercial 4.0 Internațional
(„Licență Publică”). În măsura în care prezenta Licență Publică poate fi
interpretată ca un contract, vi se acordă Drepturile Licențiate în
schimbul acceptării de către Dumneavoastră a prezenţilor termeni și
condiții, iar Licențiatorul Vă acordă aceste drepturi în schimbul
beneficiilor pe care Licențiatorul le primește în urma punerii la
dispoziție, în conformitate cu prezenții termeni și condiții, a
Materialului Licențiat.

Secțiunea 1 – Definiții.

a.   Material Adaptat înseamnă un material care face obiectul
    Drepturilor de Autor și al Drepturilor Asimilate, care este derivat
    din Materialul Licențiat sau pe baza acestuia, în care Materialul
    Licențiat este tradus, schimbat, aranjat, transformat sau modificat
    în alt mod care necesită permisiunea în temeiul Drepturilor de Autor
    și al Drepturilor Asimilate deținute de Licențiator. În sensul
    prezentei Licențe Publice, dacă Materialul Licențiat este o lucrare,
    o reprezentație sau o înregistrare sonoră muzicală, atunci când
    Materialul Licențiat este sincronizat în relație temporală cu o
    imagine în mișcare, este produs întotdeauna un Material Adaptat.

b.   Licența Adaptatorului înseamnă licența pe care o aplicați
    Drepturilor de Autor și Drepturilor Asimilate care Vă revin în ceea
    ce privește contribuția Dumneavoastră la Materialul Adaptat în
    conformitate cu termenii și condițiile prezentei Licențe Publice.

c.   Drepturi de Autor și Drepturi Asimilate înseamnă drepturi de autor
    și/sau drepturi asimilate strâns legate de drepturile de autor,
    incluzând, fără limitări, reprezentații, transmisiuni, înregistrări
    sonore și Drepturi „Sui Generis” Privind Bazele de Date, fără a se
    ține seama de modul în care sunt etichetate sau categorisite
    drepturile. În sensul prezentei Licențe Publice, drepturile
    menționate în Secțiunea 2(b)(1)-(2) nu sunt Drepturi de Autor și
    Drepturi Asimilate.

d.   Măsuri Tehnologice Eficace înseamnă măsurile care, în absența unei
    autorizări adecvate, nu pot fi eludate în temeiul legilor care
    îndeplinesc obligații ce decurg din articolul 11 din Tratatul OMPI
    privind dreptul de autor adoptat la 20 decembrie 1996 și/sau din
    acorduri internaționale similare.

e.   Excepții și Limitări înseamnă utilizarea echitabilă și corectă (
    fair use și fair dealing ) și/sau orice altă excepție sau limitare a
    Drepturilor de Autor și a Drepturilor Asimilate care se aplică
    utilizării de către Dumneavoastră a Materialului Licențiat.

f.   Materialul Licențiat înseamnă opera artistică sau literară, baza de
    date sau alt material în cazul căruia Licențiatorul a aplicat
    prezenta Licență Publică.

g.   Drepturile Licențiate înseamnă drepturile care Vă sunt acordate sub
    rezerva termenilor și condițiilor prezentei Licențe Publice, care
    sunt limitate la toate Drepturile de Autor și Drepturile Asimilate
    ce se aplică utilizării de către Dumneavoastră a Materialului
    Licențiat și pentru care Licențiatorul are autoritatea de a acorda
    licențe.

h.   Licențiator înseamnă persoana (persoanele) sau entitatea
    (entitățile) care acordă drepturi în temeiul prezentei Licențe
    Publice.

i.   NeComercial înseamnă că nu are ca scop sau că nu vizează în
    principal avantaje comerciale sau compensații bănești. În sensul
    prezentei Licențe Publice, schimbarea Materialului Licențiat pentru
    alt material supus Drepturilor de Autor și Drepturilor Asimilate
    prin partajarea de fișiere digitale sau prin mijloace similare are
    caracter NeComercial, cu condiția să nu existe plăți de compensații
    bănești în legătură cu acest schimb.

j.   Partajare înseamnă punerea de materiale la dispoziția publicului
    prin orice mijloace sau procese care necesită permisiune în temeiul
    Drepturilor Licențiate, precum reproducerea, expunerea publică,
    reprezentația publică, partajarea, diseminarea, comunicarea sau
    importul, și punerea de materiale la dispoziția publicului inclusiv
    în moduri în care publicul poate avea acces la materiale într-un loc
    și într-un moment alese în mod individual de fiecare în parte.

k.   Drepturi „Sui Generis” Privind Bazele de Date înseamnă alte
    drepturi decât drepturile de autor care decurg din Directiva 96/9/CE
    a Parlamentului European și a Consiliului din 11 martie 1996 privind
    protecția juridică a bazelor de date, cu versiunile sale modificate
    și/sau ulterioare, precum și alte drepturi în esență echivalente
    oriunde în lume.

l.   Dumneavoastră înseamnă persoana sau entitatea care exercită
    Drepturile Licențiate în temeiul prezentei Licențe Publice. Cuvântul
    „Vă” are un înțeles corespunzător.

Secțiunea 2 – Domeniu de aplicare.

a.  Acordarea licenței .
    1.  Sub rezerva termenilor și condițiilor prezentei Licențe Publice,
        Licențiatorul Vă acordă o licență mondială, scutită de
        redevențe, pentru care nu se pot acorda sublicențe, neexclusivă
        și irevocabilă de a exercita Drepturile Licențiate în ceea ce
        privește Materialul Licențiat, și anume:
        A.  reproducerea și Partajarea Materialului Licențiat, integral
            sau parțial, exclusiv în scopuri Necomerciale și
        B.  producerea, reproducerea și Partajarea de Materiale Adaptate
            exclusiv în scopuri Necomerciale.
    2.  Excepții și Limitări . Pentru a se evita orice îndoială, atunci
        când utilizării Dumneavoastră i se aplică Excepții și Limitări,
        prezenta Licență Publică nu se aplică și nu trebuie să îi
        respectați termenii și condițiile.
    3.  Durată . Durata prezentei Licențe Publice este precizată în
        Secțiunea 6(a) .
    4.  Canale de comunicare și formate; modificări tehnice admise.
        Licențiatorul Vă autorizează să exercitați Drepturile Licențiate
        pentru toate suporturile media și formatele, indiferent dacă
        sunt cunoscute acum sau vor fi create ulterior, și să efectuați
        modificările tehnice necesare în acest sens. Licențiatorul
        renunță la și/sau este de acord să nu exercite niciun drept sau
        nicio autoritate de a Vă interzice să efectuați modificările
        tehnice necesare pentru exercitarea Drepturilor Licențiate,
        inclusiv modificările tehnice necesare pentru a evita Măsurile
        Tehnologice Eficace. În sensul prezentei Licențe Publice, simpla
        efectuare de modificări autorizate prin prezenta Secțiune
        2(a)(4) nu conduce niciodată la producerea de Materiale
        Adaptate.
    5.   Destinatari din aval .
        A.   Ofertă de la Licențiator – Material Licențiat . Fiecare
            destinatar al Materialului Licențiat primește în mod automat
            din partea Licențiatorului o ofertă de exercitare a
            Drepturilor Licențiate conform termenilor și condițiilor
            prezentei Licențe Publice.
        B.   Nicio restricție în aval . Nu puteți oferi sau impune
            termeni sau condiții suplimentare sau diferite privind
            Materialul Licențiat sau să aplicați Măsuri Tehnologice
            Eficace în ceea ce privește Materialul Licențiat dacă acest
            lucru conduce la o limitare a exercitării Drepturilor
            Licențiate de către orice destinatar al Materialului
            Licențiat.
    6.   Nicio autorizare . . Nimic din prezenta Licență Publică nu
        constituie sau nu poate fi interpretat ca o permisiune de a
        afirma sau de a implica faptul că Dumneavoastră sunteți sau că
        utilizarea de către Dumneavoastră a Materialului Licențiat este
        legat(ă) de, sponsorizat(ă) de, autorizat(ă) de sau
        beneficiar(ă) al (a) unui statut oficial acordat de Licențiator
        sau de alte persoane desemnate să primească atribuirea prevăzută
        în Secțiunea 3(a)(1)(A)(i) .
b.  Alte drepturi .
    1.  Drepturile morale, precum dreptul la integritate, dreptul la
        publicitate, la viață privată și/sau alte drepturi asimilate
        legate de personalitate nu sunt licențiate prin prezenta Licență
        Publică; cu toate acestea, în măsura posibilului, Licențiatorul
        renunță la și/sau este de acord să nu exercite niciun astfel de
        drept deținut de Licențiator în limita necesară pentru a Vă
        permite să Vă exercitați Drepturile Licențiate, dar nu în alt
        sens.
    2.  Drepturile de brevet și de marcă înregistrată nu sunt licențiate
        prin prezenta Licență Publică.
    3.  În măsura posibilului, Licențiatorul renunță la orice drept de a
        percepe redevențe de la Dumneavoastră pentru exercitarea
        Drepturilor Licențiate, fie direct, fie printr-o societate de
        gestiune colectivă, în cadrul oricărui regim de licențe
        facultativ, obligatoriu sau cu posibilitate de renunțare. În
        toate celelalte cazuri, Licențiatorul își rezervă în mod expres
        orice drept de a colecta astfel de redevențe, inclusiv atunci
        când Materialul Licențiat este utilizat în alte scopuri decât
        cele Necomerciale.

Secțiunea 3 – Condițiile Licenței.

Exercitarea de către Dumneavoastră a Drepturilor Licențiate este supusă
în mod expres următoarelor condiții.

a.  Atribuire .

    1.  Dacă Partajați Materialul Licențiat (inclusiv sub formă
        modificată), trebuie:

        A.  să păstrați următoarele informații, în cazul în care sunt
            furnizate de Licențiator odată cu Materialul Licențiat:
            i.  identificarea creatorului (creatorilor) Materialului
                Licențiat și a oricăror alte persoane desemnate să
                primească atribuirea, în orice mod rezonabil solicitat
                de Licențiator (inclusiv prin pseudonim, dacă este
                menționat);
            ii. o notă privind drepturile de autor;
            iii. o notă care se referă la prezenta Licență Publică;
            iv. o notă care se referă la excluderea garanțiilor;
            v.  un URI sau un hyperlink către Materialul Licențiat, în
                măsura în care este rezonabil din punct de vedere
                practic;
        B.  să indicați dacă ați modificat Materialul Licențiat și să
            păstrați o indicație a oricăror modificări anterioare și
        C.  să indicați faptul că Materialul Licențiat este acordat în
            temeiul prezentei Licențe Publice și să includeți textul
            prezentei Licențe Publice sau URI-ul ori hyperlinkul către
            prezenta Licență Publică.

    2.  Puteți îndeplini condițiile din Secțiunea 3(a)(1) în orice mod
        rezonabil în funcție de canalul de comunicare, mijloacele și
        contextul în care Partajați Materialul Licențiat. De exemplu,
        poate fi rezonabil să se îndeplinească condițiile prin
        furnizarea unui URI sau a unui hyperlink către o resursă care
        include informațiile necesare.

    3.  Dacă Licențiatorul solicită acest lucru, trebuie să eliminați
        oricare dintre informațiile obligatorii conform secțiunii
        3(a)(1)(A) în măsura în care acest lucru este posibil din punct
        de vedere practic.

    4.  Dacă Partajați Materiale Adaptate pe care le produceți, Licența
        Adaptatorului pe care o aplicați trebuie să nu împiedice
        destinatarii Materialelor Adaptate să respecte prezenta Licență
        Publică.

Secțiunea 4 – Drepturi „Sui Generis” Privind Bazele de Date.

În cazul în care Drepturile Licențiate includ Drepturi „Sui Generis”
Privind Bazele de Date care se aplică utilizării de către Dumneavoastră
a Materialului Licențiat:

a.  pentru a se evita orice îndoială, Secțiunea 2(a)(1) Vă acordă
    dreptul de a extrage, de a reutiliza, de a reproduce și de a Partaja
    totalitatea sau o parte substanțială a conținutului bazei de date în
    scopuri exclusiv Necomerciale;
b.  dacă includeți totalitatea sau o parte substanțială a conținutului
    bazei de date într-o bază de date pentru care dețineți Drepturi „Sui
    Generis” Privind Bazele de Date, atunci baza de date pentru care
    aveți Drepturi „Sui Generis” Privind Bazele de Date (dar nu și
    conținutul său individual) este un Material Adaptat și
c.  trebuie să respectați condițiile din Secțiunea 3(a) dacă Partajați
    totalitatea sau o parte substanțială a conținutului bazei de date.

Pentru a se evita orice îndoială, prezenta Secțiune 4 completează și nu
înlocuiește obligațiile care Vă revin în temeiul prezentei Licențe
Publice în cazul în care Drepturile Licențiate includ alte Drepturi de
Autor și Drepturi Asimilate.

Secțiunea 5 – Excluderea garanțiilor și limitarea răspunderii.

a.  Cu excepția cazului în care Licențiatorul realizează acest lucru
    separat în alt mod, Licențiatorul oferă Materialul Licențiat, în
    măsura posibilului, ca atare și așa cum este disponibil și nu face
    nicio declarație sau nu oferă nicio garanție de niciun fel în ceea
    ce privește Materialul Licențiat, indiferent dacă este explicită,
    implicită, statutară sau de alt gen. Acestea includ, fără limitări,
    garanții privind titlul, valoarea comercială, adecvarea pentru un
    anumit scop, absența unei încălcări, absența defectelor ascunse sau
    a altor defecte, acuratețea sau prezența ori absența erorilor,
    indiferent dacă sunt cunoscute sau nu ori dacă pot fi descoperite
    sau nu. În cazul în care excluderile de garanții nu sunt permise,
    integral sau parțial, este posibil ca prezenta excludere de garanții
    să nu vi se aplice.
b.  În măsura posibilului, Licențiatorul nu va fi răspunzător către
    Dumneavoastră, în niciun caz și din niciun motiv juridic (inclusiv
    neglijență, fără a se limita la aceasta) sau în alt mod, pentru
    nicio pierdere, niciun cost, nicio cheltuială sau nicio daună
    directă, specială, indirectă, accidentală, consecutivă, punitivă,
    exemplară sau de altă natură care decurge din prezenta Licență
    Publică sau din utilizarea Materialului Licențiat, chiar dacă
    Licențiatorul a fost informat cu privire la posibilitatea unor
    astfel de pierderi, costuri, cheltuieli sau daune. În cazul în care
    nu este permisă limitarea răspunderii, integral sau parțial, este
    posibil ca prezenta limitare să nu vi se aplice.

c.  Excluderea garanțiilor și limitarea răspunderii prevăzute mai sus se
    interpretează într-un mod care, în măsura posibilului, se apropie
    cel mai mult de o clauză absolută de declinare și de excludere a
    oricărei răspunderi.

Secțiunea 6 – Durata și rezilierea.

a.  Prezenta Licență Publică se aplică pe durata prevăzută a Drepturilor
    de Autor și Drepturilor Asimilate conferite prin prezenta. Cu toate
    acestea, dacă nu respectați prezenta Licență Publică, drepturile
    Dumneavoastră în temeiul prezentei Licențe Publice sunt reziliate
    automat.

b.  În cazul în care dreptul Dumneavoastră de utilizare a Materialului
    Licențiat a fost reziliat în temeiul Secțiunii 6(a), el este
    restabilit:

    1.  automat, începând de la data la care a fost remediată
        încălcarea, cu condiția să fie remediată în termen de 30 de zile
        de la descoperirea încălcării de către Dumneavoastră sau
    2.  în urma restabilirii explicite de către Licențiator.

    Pentru a se evita orice îndoială, prezenta Secțiune 6(b) nu aduce
    atingere niciunui drept pe care îl poate avea Licențiatorul de a
    solicita reparații pentru încălcarea de către Dumneavoastră a
    prezentei Licențe Publice.

c.  Pentru a se evita orice îndoială, Licențiatorul poate, de asemenea,
    oferi Materialul Licențiat în conformitate cu termeni sau condiții
    separate ori poate înceta în orice moment partajarea Materialului
    Licențiat; acest lucru nu va duce însă la rezilierea prezentei
    Licențe Publice.

d.  Secțiunile 1 , 5 , 6 , 7 , și 8 se aplică și după rezilierea
    prezentei Licențe Publice.

Secțiunea 7 – Alți Termeni și Condiții.

a.  Licențiatorul nu este obligat să respecte termeni sau condiții
    suplimentare sau diferite comunicate de Dumneavoastră, cu excepția
    cazului în care acest lucru a fost convenit în mod explicit.
b.  Orice aranjamente, înțelegeri sau acorduri referitoare la Materialul
    Licențiat care nu sunt menționate în prezenta Licență Publică sunt
    separate și independente de termenii și condițiile prezentei Licențe
    Publice.

Secțiunea 8 – Interpretare.

a.  Pentru a se evita orice îndoială, prezenta Licență Publică nu
    reduce, nu limitează, nu restricționează sau nu impune condiții
    privind nicio utilizare a Materialului Licențiat care ar putea fi
    adoptată în mod legal fără permisiune în temeiul prezentei Licențe
    Publice, și nici nu se interpretează ca atare.
b.  În măsura posibilului, dacă vreo dispoziție din prezenta Licență
    Publică este considerată imposibil de aplicat, ea trebuie reformată
    automat în cea mai mică măsură necesară pentru a putea fi aplicată.
    Dacă dispoziția nu poate fi reformată, ea trebuie eliminată din
    prezenta Licență Publică fără a afecta caracterul aplicabil al
    celorlalți termeni și condiții.
c.  Niciun termen sau nicio condiție a prezentei Licențe Publice nu va
    face obiectul unei renunțări și nu se va admite nicio nerespectare a
    acestora, cu excepția cazului în care acest lucru este convenit în
    mod explicit de Licențiator.
d.  Nimic din prezenta Licență Publică nu constituie sau nu poate fi
    interpretat ca o limitare sau renunțare la orice privilegii și
    imunități care se aplică Licențiatorului sau Dumneavoastră, inclusiv
    decurgând din procedurile juridice ale oricărei jurisdicții sau
    autorități.
