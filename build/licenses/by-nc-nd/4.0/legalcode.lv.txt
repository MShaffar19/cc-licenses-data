Creative Commons Attiecinājuma-Nekomerciāls-Bez atvasinājumiem 4.0 Starptautiskā publiskā licence

Izmantojot Licencē noteiktās tiesības (definētas zemāk), Jūs pieņemat un
piekrītat, ka Jūsu darbības ierobežo šīs Creative Commons
Attiecinājuma-Nekomerciāls-Bez atvasinājumiem 4.0 starptautiskās
publiskās licences (turpmāk – publiskā licence) noteikumi un nosacījumi.
Ciktāl šī publiskā licence var tikt interpretēta kā līgums, Jums tiek
piešķirtas Licencē noteiktās tiesības saskaņā ar Jūsu piekrišanu šiem
noteikumiem un nosacījumiem, un Licenciārs piešķir Jums šīs tiesības,
ņemot vērā ieguvumus, kurus Licenciārs saņem no Licencētā materiāla
pieejamības nodrošināšanas saskaņā ar šīs Licences noteikumiem un
nosacījumiem.

1. nodaļa – Definīcijas

a.   Pielāgotais materiāls ir autortiesībām un citām līdzīgām tiesībām
    pakļauts materiāls, kas ir atvasināts no vai balstīts Licencētajā
    materiālā, vai arī tulkots, pielāgots, aranžēts, pārvērsts vai
    citādi modificēts tādā veidā, ka ir nepieciešama atļauja saskaņā ar
    autortiesībām vai citām līdzīgām tiesībām, kuru turētājs ir
    Licenciārs. Saskaņā ar Publisko licenci, gadījumos, kad Licencētais
    materiāls ir muzikāls darbs, uzvedums vai skaņu ieraksts,
    Pielāgotais materiāls vienmēr tiek radīts no Licencētā materiāla,
    kurš ir laikā sinhronizēts ar kustīgiem attēliem.

b.   Autortiesības un līdzīgas tiesības ir autortiesības un/vai citas
    līdzīgas, autortiesībām radniecīgas tiesības, tajā skaitā arī
    tiesības bez ierobežojumiem uzstāties, pārraidīt, veikt skaņu
    ierakstus, kā arī Sui generis datubāzu tiesības, neatkarīgi no veida
    kādā tiesības ir apzīmētas vai kategorizētas. Saskaņā ar Publisko
    licenci, tiesības, kas norādītas 2(b)(1)-(2) punktos, nav uzskatāmas
    par Autortiesībām un līdzīgām tiesībām.

c.   Efektīvi tehnoloģiskie līdzekļi ir nosacījumi, kuri atbilstoša
    varas avota neesamības apstākļos nevar tikt apieti saskaņā ar tiem
    normatīvajiem aktiem, kuri īsteno Pasaules intelektuālā īpašuma
    organizācijas (WIPO) 1996. gada 20. decembra līguma par
    autortiesībām 11. pantu un/vai līdzīgus starptautiskos līgumus.

d.   Izņēmumi un ierobežojumi ir godprātīga izmantošana, godprātīga
    rīcība un/vai jebkādi citi Autortiesību un līdzīgu tiesību izņēmumi
    un ierobežojumi, kuri attiecas uz to, kā Jūs izmantojat Licencēto
    materiālu.

e.   Licencētais materiāls ir māksliniecisks vai literārs darbs,
    datubāze vai cits materiāls, uz kuru Licencētājs attiecina šo
    Publisko licenci.

f.   Licencētās tiesības ir tiesības, kas Jums piešķirtas saskaņā ar
    publiskās licences noteikumiem un nosacījumiem, kuras ir ierobežotas
    ar Autortiesībām un līdzīgām tiesībām, un kuras attiecas uz to, kā
    Jūs izmantojat Licencēto materiālu, kuru Licenciāram ir tiesības
    licencēt.

g.   Licenciārs ir fiziska(-s) vai juridiska(-s) persona(-s), kas
    saskaņā ar šo Publisko licenci piešķir tiesības.

h.   Nekomerciāls nozīmē tāds, kas primāri nav domāts komerciāla labuma
    vai naudas kompensācijas iegūšanai. Saskaņā ar Publisko Licenci
    digitāla vai cita veida apmaiņa ar Licencēto materiālu pret citu
    materiālu, uz kuru attiecināmas Autortiesības un citas līdzīgas
    tiesības, ir uzskatāma par nekomerciālu, ja saistībā ar apmaiņu
    netiek izmaksātas naudas kompensācijas.

i.   Dalīšanās ir materiāla nodrošināšana sabiedrībai jebkādā veidā vai
    procesā, kuram nepieciešama atļauja saskaņā ar Licencētajām
    tiesībām, piemēram, pavairošana, publiska izstādīšana, publiska
    uzstāšanās, sadale, izplatīšana, komunikācija vai importēšana, un
    materiāla pieejamības sabiedrībai nodrošināšana tādos veidos, kuri
    ļauj sabiedrībai piekļūt materiālam individuāli izvēlētā vietā un
    laikā.

j.   Sui generis datubāzu tiesības ir tiesības, kuras nav autortiesības
    un kuras izriet no Eiropas Parlamenta un Padomes 1996. gada 11.
    marta Direktīvas 96/9/EC par datubāzu tiesisko aizsardzību, tās
    grozījumiem un aizstājumiem, kā arī citām pēc būtības līdzvērtīgām
    tiesībām jebkur citur pasaulē.

k.   “Jūs” attiecināms uz fizisku vai juridisku personu, kas izmanto
    Licencētās tiesības saskaņā ar šo Publisko licenci. Forma “Jūsu”
    atbilst formai “Jūs” .

2. nodaļa – Tvērums

a.  Licences piešķiršana .
    1.  Saskaņā ar šīs publiskās licences noteikumiem un nosacījumiem,
        ar šo Licenciārs piešķir Jums vispasaules, bezatlīdzības,
        nesublicencējamu, bezizņēmuma un neatsaucamu licenci Licencētā
        materiāla Licencēto tiesību izmantošanai:
        A.  lai pavairotu un dalītos ar Licencēto materiālu kopumā vai
            ar tā daļām vienīgi Nekomerciālos nolūkos, un
        B.  produce, reproduce, and Share Adapted Material for
            NonCommercial purposes only.
    2.  Izņēmumi un ierobežojumi . Gadījumos, kad radušās šaubas vai
        Izņēmumi un ierobežojumi jāpiemēro Jūsu lietojumam, šī publiskā
        licences nav jāpiemēro un nav jāpakļaujas tās noteikumiem un
        nosacījumiem.
    3.  Termiņš . Šīs publiskās licences termiņš ir norādīts 6(a)
        punktā.
    4.  Paņēmieni un formāti: atļautas tehniskas modifikācijas .
        Licenciārs sniedz Jums tiesības izmantot Licencētās tiesības
        visos paņēmienos un formātos, ieskaitot gan jau zināmos, gan
        nākotnē radītos, kā arī veikt tehniskas modifikācijas, lai to
        paveiktu. Licenciārs atsakās no tiesībām un apņemas neaizstāvēt
        savas tiesības, kas liegtu Jums veikt tehniskas modifikācijas,
        kuras nepieciešamas Licencēto tiesību īstenošanai, tajā skaitā
        arī tehniskas modifikācijas, kuras nepieciešamas, lai apietu
        Efektīvos tiesiskās aizsardzības līdzekļus. Ciktāl attiecināms
        uz šo Publisko licenci, vienkāršu modifikāciju veikšana, ko
        pieļauj 2(a)(4) punkts, nekad nerada Pielāgotu materiālu.
    5.   Pakārtotie saņēmēji .
        A.   Piedāvājums no Licenciāra – Licencētais materiāls . Katrs
            Licencētā materiāla saņēmējs automātiski saņem piedāvājumu
            no Licenciāra izmantot Licencētās tiesības saskaņā ar
            publiskās licences noteikumiem un nosacījumiem.
        B.   Pakārtojuma ierobežojumu aizliegums . Jūs nedrīkstat
            piedāvāt vai uzlikt nekādus papildu vai atšķirīgus
            noteikumus vai nosacījumus vai attiecināt jebkādus Efektīvos
            tehnoloģiskos līdzekļus Licencētajam materiālam, ja tas
            ierobežo citu Licencētā materiāla saņēmēju tiesības izmantot
            Licencētās tiesības.
    6.   Apstiprinājuma nepastāvēšana . . Nekas šajā Publiskajā licencē
        nesniedz pamatu un nevar tikt uzskatīts par atļauju paziņojumam
        vai pieņēmumam, ka Jūs esat vai ka Jūsu darbības Licencētā
        materiāla izmantošanā ir saistītas vai tiek apstiprinātas,
        atbalstītas vai oficiāli atzītas no Licenciāra vai citu personu,
        kam pienākas materiāla attiecinājums, puses, kā norādīts
        3(a)(1)(A)(i) punktā.
b.  Citas tiesības .
    1.  Personiskās tiesības, piemēram, tiesības uz fizisko
        neaizskaramību, netiek licencētas ar šo Publisko licenci, tāpat
        kā licencētas netiek publicitātes, privātuma un/vai citas
        personiskās tiesības; tomēr pēc iespējas Licenciāram jāatsakās
        un/vai jāpiekrīt neaistāvēt savas personiskās tiesības, ciktāl
        tas nepieciešams, lai Jūs varētu izmantot Licencētās tiesības,
        bet ne citādi.
    2.  Šī publiskā licence nelicencē patentu vai prečuzīmju tiesības.
    3.  Ciktāl vien iespējams, Licenciārs atsakās no jebkādām tiesībām
        saņemt no Jums atlīdzību par Licencēto tiesību izmantošanu tieši
        vai caur autortiesību aģentūru saskaņā ar jebkādu brīvprātīgu
        vai neatsaucamu likumā noteiktu vai obligātu licencēšanas
        struktūru. Visos citos gadījumos Licenciārs tieši patur jebkādas
        tiesības uz atlīdzības saņemšanu, tajā skaitā arī gadījumos, kad
        Licencētais materiāls tiek izmantots ne tikai Nekomerciāliem,
        bet arī citiem nolūkiem.

3. nodaļa – Licences noteikumi

Jūsu Licencēto tiesību izmantošana ir skaidri regulēta ar šādiem
noteikumiem.

a.  Attiecināšana .

    1.  If You Share the Licensed Material (including in modified form),
        You must:

        A.  jāsaglabā šāda informācija, ja Licencētajam materiālam to
            norādījis Licenciārs:
            i.  licencētā materiāla autora vai citu personu
                identifikācija, kas norādīta attiecinājuma saņemšanai,
                jebkādā saprātīgā veidā, ko pieprasa Licenciārs (t.sk.
                arī ar pseidonīmu, ja to pieprasa Licenciārs);
            ii. autortiesību norāde;
            iii. norāde uz šo Publisko licenci;
            iv. norāde uz atteikšanos no garantijas tiesībām;
            v.  URI vai hipersaite uz Licencēto materiālu tiktāl, ciktāl
                tas praktiski ir iespējams.
        B.  jānorāda, vai esat modificējis Licencēto materiālu un
            jāsaglabā norādes uz jebkādām iepriekšējām modifikācijām;
        C.  jānorāda, ka Licencētais materiāls ir licencēts ar šo
            Publisko licenci un jāiekļauj šīs publiskās licences teksts,
            URI vai hipersaite uz to.

    2.  Jūs varat izpildīt 3(a)(1) punkta nosacījumus jebkurā piemērotā
        veidā atkarībā no vides, veida un konteksta, kādā Jūs Dalāties
        ar Licencēto materiālu. Piemēram, nosacījumi varētu tikt
        izpildīti, norādot URI vai hipersaiti uz resursu, kurš satur
        nepieciešamo informāciju.

    3.  Pēc Licencētāja pieprasījuma Jums jāizsvītro jebkāda
        informācija, kas pieprasīta 3(a)(1)(A) punktā ciktāl tas
        praktiski ir iespējams.

4. nodaļa – Sui generis datubāzu tiesības

Gadījumos, kad Licencētās tiesībās iekļauj Sui generis datubāzu
tiesības, kas attiecas uz to, kā Jūs izmantojat Licencēto materiālu:

a.  for the avoidance of doubt, Section 2(a)(1) grants You the right to
    extract, reuse, reproduce, and Share all or a substantial portion of
    the contents of the database for NonCommercial purposes only;
b.  Ja Jūs iekļaujat visu vai ievērojamu daļu no datubāzes satura tādā
    datubāzē, uz kuru Jums ir Sui generis datubāzes tiesības, tad
    datubāze, attiecībā uz kuru Jums ir Sui generis datubāzu tiesības
    (bet ne atsevišķas tās daļas) ir uzskatāma par Pielāgoto materiālu,
    un
c.  Jums jāievēro 3(a) punkta nosacījumi, ja Jūs Dalāties ar visu vai
    ievērojamu daļu no datubāzes satura.

Lai izvairītos no neskaidrībām, šī 4 . nodaļa papildina un neaizvieto
Jūsu pienākumus saskaņā ar šo Publisko licenci gadījumos, kad Licencētās
tiesības iekļauj citas Autortiesības un līdzīgas tiesības.

5. nodaļa – Atteikšanās no garantijām un atbildības ierobežojumi

a.  Ja Licencārs nav apņēmies citādi, tad, ciktāl iespējams, Licencārs
    Licencēto materiālu piedāvā pēc “tāds, kāds ir” un “tāds, kāds
    pieejams” principa, un attiecībā uz Licencēto materiālu nesniedz
    nekāda veida atklātus, noprotamus, likumā noteiktus vai cita veida
    paziņojumus vai garantijas, tajā skaitā bez jebkādiem ierobežojumiem
    arī attiecībā uz nosaukumu, piemērotību vai derīgumu konkrētam
    nolūkam, likumu nepārkāpšanu vai slēptu vai citu defektu neesamību,
    precizitāti vai atklājamu vai neatklājamu kļūdu esamību vai
    neesamību. Gadījumos, kad atteikšanās no garantijām pilnībā vai
    daļēji nav pieļaujamas, šī atruna uz Jums var neattiekties.
b.  Ciktāl iespējams, Licenciārs neatbild Jums par jebkādu saskaņā ar
    jebkuru juridisko teoriju radušos tiešu, īpašu netiešu, nejaušu,
    faktisku, soda dēļ radušos vai jebkādu citu zaudējumu, izmaksu,
    izdevumu vai kaitējumu (tostarp bez izņēmumiem arī neuzmanības dēļ)
    esamību, kuru cēlonis ir šī publiskā licence vai Licencētā materiāla
    izmantošana, pat gadījumā, ja Licenciārs ir ticis informēts par šādu
    zaudējumu, izmaksu, izdevumu vai kaitējumu rašanaš iespējamību.
    Gadījumos, kad atbildības ierobežošana pilnībā vai daļēji nav
    pieļaujama, šis ierobežojums uz Jums var netikt attiecināts.

c.  Šī augstākminētā atteikšanās no garantijām un atbildības
    ierobežojums tādā veidā, ka tas, ciktāl iespējams, vistuvāk atbilst
    pilnīgam atteikumam no atbildības.

6. nodaļa – Termiņš un darbības izbeigšana

a.  Šī publiskā licence ir attiecināma uz tādu pašu termiņu, kāds ir
    Autortiesībām un līdzīgām tiesībām, kas piešķirtas saskaņā ar šo
    Publisko licenci. Gadījumos, kad Jūs neievērojat šīs publiskās
    licences noteikumus, Jūsu tiesības, kas noteiktas saskaņā ar šo
    Publisko licenci, automātiski izbeidzas.

b.  Gadījumos, kad Jūsu tiesības izmantot Licencēto materiālu ir
    beigušās saskaņā ar 6(a) punktu, tā tiek atjaunota:

    1.  automātiski ar datumu, ar kuru pārkāpums tiek novērsts, ja tas
        ir novērsts 30 dienu laikā no datuma, kurā Jūs atklājāt
        pārkāpumu, vai
    2.  pēc paātrinātas atjaunošanas, ko veic Licenciārs.

    Lai izvairītos no neskaidrībām, 6(b) punkts neietekmē Licenciāra
    tiesības pieprasīt kādu tiesiskās aizsardzības līdzekļu piemērošanu,
    lai novērstu Jūsu pieļautus šīs publiskās licences pārkāpumus.

c.  Lai izvairītos no neskaidrībām, Licenciāram ir arī tiesības piedāvāt
    Licencēto materiālu saskaņā ar īpašiem noteikumiem vai nosacījumiem,
    vai arī pārstāt izplatīt Licencēto materiālu jebkurā laikā, taču
    šādas darbības neatceļ šo Publisko licenci.

d.  1 , 5 , 6 , 7 , un 8 nodaļas ir spēkā arī pēc šīs publiskās licences
    darbības izbeigšanās.

7. nodaļa – Citi noteikumi un nosacījumi

a.  Licenciārs nav pakļauts nekādiem papildu vai citiem noteikumiem un
    nosacījumiem, kurus Jūs nosakāt, ja vien par to nepastāv atsevišķa
    vienošanās.
b.  Jebkādas te neminētas norunas, vienošanās vai līgumi, kas attiecas
    uz Licencēto materiālu, ir atsevišķas un neatkarīgas no šīs
    publiskās licences noteikumiem un nosacījumiem.

8. nodaļa – Izskaidrojums

a.  Lai izvairītos no neskaidrībām, šī publiskā licence nesamazina,
    nelimitē, neierobežo vai neuzliek nosacījumus par jebkādu Licencētā
    materiāla izmantošanu, kas likumīgi var tikt īstenots bez atļaujas
    saskaņā ar šo Publisko licenci.
b.  Ciktāl iespējams, ja jebkādi šīs publiskās licences nosacījumi tiek
    atzīti par likumīgi nepiemērojamiem, tiem automātiski jātiek
    pārveidotiem tādā apmērā, cik tas ir minimāli nepieciešams, lai tie
    kļūtu par likumīgi piemērojamiem. Ja šāda pārveidošana nevar tikt
    nodrošināta, konkrētie nosacījumi tiek izslēgti no šīs publiskās
    licences, neietekmējot pārējo noteikumu un nosacījumu piemērošanu un
    spēkā esamību.
c.  Neviens no šīs publiskās licences noteikumiem vai nosacījumiem nevar
    tikt uzskatīts par atceltu un to neizpildīšana nevar tikt pieņemta,
    ja vien nav saņemta nepārprotama Licenciāra piekrišana.
d.  Nekas šajā Publiskajā licencē netiek un nevar tikt izskaidrots kā
    jebkādu priekšrocību vai neaizskaramību, kas attiecas uz Licenciāru
    vai uz Jums, ierobežošana vai atcelšana, tajā skaitā attiecībā uz
    jebkuru jurisdikciju ierosinātiem tiesas procesiem.
