Creative Commons Priznanje avtorstva-Nekomercialno-Deljenje pod enakimi pogoji 4.0 Mednarodna licenca

Z uveljavljanjem Licenciranih pravic (definirane spodaj) Uporabnik
sprejme in se strinja, da ga zavezujejo pogoji te Creative Commons
Priznanje avtorstva-Nekomercialno-Deljenje pod enakimi pogoji 4.0
Mednarodne licence (“Licenca”). Kolikor je mogoče to Licenco smatrati
kot pogodbo, se Uporabniku zagotovijo licencirane pravice v zameno za
sprejem licenčnih pogojev, Dajalec licence pa Uporabniku zagotovi te
pravice v zameno za koristi, ki jih prejme od dajanja Licenciranih
vsebin na voljo pod temi pogoji.

Oddelek 1 - Definicije

a.   Predelane vsebine pomeni vsebine, ki so predmet Avtorske in
    podobnih pravic in izhajajo ali so osnovane na Licenciranih vsebinah
    in v katerih so Licencirane vsebine prevedene, aranžirane ali
    kakorkoli spremenjene, na način, ki zahteva dovoljenje v skladu z
    Avtorskimi in podobnimi pravicami, ki pripadajo Dajalcu licence.
    Kadar je Licencirana vsebina glasbeno delo, izvedba ali zvočni
    posnetek, se za namene te licence šteje, da so zmeraj ustvarjene
    Predelane vsebine, kadar je Licencirana vsebina časovno usklajena z
    gibljivo sliko.

b.   Predelovalčeva licenca pomeni licenco, ki jo Uporabnik uporabi za
    Avtorske in podobne pravice na svojih prispevkih k Predelanim
    vsebinam v skladu s pogoji te Licence.

c.   BY-NC-SA kompatibilna licenca pomeni licenco iz seznama
    creativecommons.org/compatiblelicenses , ki jo Creative Commons
    priznava kot bistveno enakovredno tej Licenci.

d.   Avtorska in podobne pravice pomeni avtorsko in/ali podobne pravice,
    ki so sorodne avtorski, vključno z, a ne omejeno na pravice, ki
    izvirajo iz izvedbe, transmisije in zvočnega snemanja ter sui
    generis pravice izdelovalcev podatkovnih baz, ne glede na to kako so
    te pravice poimenovane ali kategorizirane. Za namene te Licence
    pravice, ki so določene v Oddelku 2(b)(1)-(2) , niso Avtorske in
    podobne pravice.

e.   Tehnološki ukrepi pomenijo ukrepe, ki jih brez ustreznega
    dovoljenja ni dopustno zaobiti, v skladu z zakoni, ki izpolnjujejo
    zaveze iz 11. člena Pogodbe WIPO o avtorski pravici z dne 20.
    decembra 1996 in/ali podobnih mednarodnih pogodb.

f.   Izjeme in omejitve pomenijo uporabo, skladno z načeloma "fair use"
    in "fair dealing", in/ali druge izjeme ali omejitve Avtorske in
    podobnih pravic, ki se nanašajo na uporabo Licenciranih vsebin.

g.   Elementi licence pomeni lastnosti licence, naštete v naslovu
    Creative Commons licence. Elementi te Licence so Priznanje
    avtorstva, Nekomercialno in Deljenje pod enakimi pogoji.

h.   Licencirana vsebina pomeni umetniško, literarno ali znanstveno
    delo, sui generis podatkovno bazo ali drugo vsebino, ki jo Dajalec
    licence ponuja pod pogoji te Licence.

i.   Licencirane pravice pomeni pravice, ki so Uporabniku podeljene v
    skladu s pogoji te Licence in so omejene na vse Avtorske in podobne
    pravice, ki se nanašajo na uporabo Licencirane vsebine, in ki jih
    Dajalec licence lahko licencira.

j.   Dajalec licence pomeni fizično ali pravno osebo, ki podeljuje
    pravice pod pogoji te Licence.

k.   Nekomercialno pomeni, da primarni namen uporabe Licencirane vsebine
    ni komercialno izkoriščanje ali denarno nadomestilo. Šteje se, da
    menjava Licencirane vsebine za drugo vsebino, ki je predmet varstva
    Avtorske ali podobnih pravic, v digitalni obliki ali na podoben
    način, ni komercialna, če ni pogojena z denarnim plačilom.

l.   Deliti pomeni posredovati vsebine javnosti s kakršnimikoli sredstvi
    in procesi, za katere je potrebno dovoljenje v skladu z
    Licenciranimi pravicami, kot je npr. reproduciranje, javno
    prikazovanje, javno izvajanje, distribuiranje, razširjanje,
    priobčitev javnosti ali uvažanje, ter dajanje na voljo javnosti,
    tudi na način, ki omogoča posameznikom dostop do vsebine s kraja in
    v času, ki ju sami izberejo.

m.   Sui generis pravice na podatkovnih bazah pomenijo pravice, ki niso
    avtorske in izhajajo iz Direktive 96/9/EC Evropskega parlamenta in
    Sveta z dne 11. marca 1996 o pravnem varstvu baz podatkov, s
    spremembami in/ali nasledstvi, kot tudi druge bistveno enakovredne
    pravice kjerkoli po svetu.

n.   Uporabnik je fizična ali pravna oseba, ki izkorišča Licencirane
    pravice iz te Licence.

Oddelek 2 – Obseg

a.  Podelitev licence .
    1.  V skladu s pogoji te Licence, Dajalec licence podeljuje
        Uporabniku teritorialno neomejeno, brezplačno, neprenosljivo,
        neizključno in nepreklicno licenco za izkoriščanje naslednjih
        Licenciranih pravic na Licencirani vsebini:
        A.  reproduce and Share the Licensed Material, in whole or in
            part; and
        B.  produce, reproduce, and Share Adapted Material.
    2.  Izjeme in omejitve . V izogib dvomu, kadar je uporaba
        Licencirane vsebine mogoča na podlagi Izjem in omejitev, se ta
        Licenca ne uporablja in Uporabniku ni potrebno ravnati v skladu
        s pogoji te Licence.
    3.  Trajanje . Trajanje te Licence je določeno v Oddelku 6(a) .
    4.  Mediji in formati; dovoljene tehnične spremembe . Dajalec
        licence dovoljuje Uporabniku izkoriščanje Licenciranih pravic v
        vseh medijih in formatih, znanih ali ustvarjenih kasneje, in
        izvedbo tehničnih sprememb, kadar je to potrebno. Dajalec
        licence se odpoveduje in/ali se strinja, da ne bo uveljavljal
        nobene pravice, ki bi Uporabniku preprečila izvedbo tehničnih
        sprememb, ki so potrebne za izkoriščanje Licenciranih pravic,
        vključno s tehničnimi spremembami, ki so potrebne za zaobid
        Tehnoloških ukrepov. Za namene te Licence, izvajanje sprememb,
        ki so dovoljene v skladu s tem Oddelkom 2(a)(4) , ne pomeni
        ustvarjanja Predelanih vsebin.
    5.   Nadaljnji prejemniki .
        A.   Ponudba Dajalca licence – Licencirane vsebine . Vsak
            prejemnik Licencirane vsebine samodejno prejme ponudbo
            Dajalca licence za izkoriščanje Licenciranih pravic pod
            pogoji te Licence.
        B.   Dodatna ponudba Dajalca licence – Predelane vsebine . Vsak
            prejemnik Predelanih vsebin samodejno prejme ponudbo Dajalca
            licence za izkoriščanje Licenciranih pravic na Predelanih
            vsebinah pod pogoji Predelovalčeve licence, ki jo Uporabnik
            izbere.
        C.   Brez omejitev za nadaljnje prejemnike . Uporabnik ne sme
            dodati ali zahtevati dodatnih ali drugačnih pogojev ali
            uporabiti kakršnihkoli Tehnoloških ukrepov na Licenciranih
            vsebinah, če ta dejanja omejujejo izkoriščanje Licenciranih
            pravic s strani kateregakoli prejemnika Licenciranih vsebin.
    6.   Brez odobritev . . Nič v tej Licenci ne predstavlja in se ne
        sme razlagati kot dovoljenje za trditev ali namigovanje, da je
        Uporabnik ali njegova uporaba Licencirane vsebine povezana z
        Dajalcem licence, sponzorirana ali da ji je bil podeljen uradni
        status s strani Dajalca licence ali drugih, ki jim je potrebno
        priznati avtorstvo v skladu z Oddelkom 3(a)(1)(A)(i) .
b.  Druge pravice .
    1.  Moralne pravice, kot je npr. pravica spoštovanja dela, se ne
        licencirajo s to Licenco. Prav tako se ne licencirajo pravica do
        zasebnosti in/ali druge osebnostne pravice, vendar se, kolikor
        je to zakonsko mogoče, Dajalec licence odpoveduje in/ali se
        strinja, da ne bo uveljavljal teh pravic, ki mu pripadajo, v
        obsegu, ki je potreben za Uporabnikovo izkoriščanje Licencirani
        pravic.
    2.  Pravice na patentih in znamkah niso predmet te Licence.
    3.  Kolikor je zakonsko mogoče, se Dajalec licence odpoveduje
        pravici do nadomestila za izkoriščanje Licenciranih pravic, ki
        se uveljavljajo neposredno ali preko kolektivne organizacije v
        skladu s prostovoljnim ali obveznim kolektivnim upravljanjem. V
        vseh drugih primerih si Dajalec licence izrecno pridružuje vse
        pravice do tovrstnih nadomestil, tudi kadar se Licencirane
        vsebine uporabljajo za namen, ki ni Nekomercialen.

Oddelek 3 – Pogoji Licence

Uporabnik lahko izkorišča Licencirane pravice izključno pod naslednjimi
pogoji.

a.  Priznanje avtorstva .

    1.  Če uporabnik Deli Licencirane vsebine (tudi v spremenjeni
        obliki), mora:

        A.  ohraniti naslednje podatke, če so priloženi s strani Dajalca
            licence skupaj z Licenciranimi vsebinami:
            i.  identifikacijo ustvarjalca (ustvarjalcev) Licenciranih
                vsebin in drugih, katerim je potrebno priznati
                avtorstvo, na razumen način v skladu z zahtevo Dajalca
                licence (kar vključuje tudi psevdonim, če je bil ta
                naveden);
            ii. obvestilo o avtorskih pravicah;
            iii. obvestilo, ki se nanaša na to Licenco;
            iv. obvestilo, ki se nanaša na izjavo o jamstvih;
            v.  URI ali hiperpovezavo do Licencirane vsebine, kolikor je
                to razumno mogoče;
        B.  navesti, da je spremenil Licencirano vsebino in obdržati
            navedbo morebitnih prejšnjih sprememb; in
        C.  navesti, da je vsebina licencirana pod to Licenco in
            vključiti besedilo ali URI ali hiperpovezavo do te Licence.

    2.  Uporabnik lahko zadosti pogojem iz Oddelka 3(a)(1) na
        kakršenkoli razumen način, glede na medij, sredstva in kontekst,
        v katerem Uporabnik Deli Licencirano vsebino. Na primer, pogojem
        je mogoče razumno zadostiti z vključitvijo URI-ja ali
        hiperpovezave do vira, kjer se nahajajo potrebni podatki.

    3.  Če tako zahteva Dajalec licence, mora Uporabnik odstraniti vse
        informacije iz Oddelka 3(a)(1)(A) , kolikor je to razumno
        mogoče.

b.  Deljenje pod enakimi pogoji .

    Če Uporabnik Deli Predelane vsebine, ki jih ustvari, veljajo poleg
    pogojev iz Oddelka 3(a) , še naslednji pogoji.

    1.  The Adapter’s License You apply must be a Creative Commons
        license with the same License Elements, this version or later,
        or a BY-SA Compatible License.
    2.  Uporabnik mora navesti besedilo, URI ali hiperpovezavo do
        izbrane Predelovalčeve licence. Temu pogoju je mogoče zadostiti
        na kakršenkoli primeren način glede na medij, sredstva in
        kontekst, v katerem se Deli Predelana vsebina.
    3.  Uporabnik ne sme ponuditi ali zahtevati dodatnih ali drugačnih
        pogojev ali uporabiti kakršnihkoli Tehnoloških ukrepov na
        Predelanih vsebinah, ki omejujejo izkoriščanje pravic iz izbrane
        Predelovalčeve licence.

Oddelek 4 - Sui generis pravice na podatkovnih bazah

Kadar Licencirane pravice vključujejo Sui generis pravice na podatkovnih
bazah, ki se nanašajo na uporabo Licencirane vsebine:

a.  Šteje, da se v Oddelku 2(a)(1) Uporabniku podeljuje pravica do
    ustvarjanja izvlečkov, ponovne uporabe, reproduciranja in Deljenja
    vseh ali znatnega dela vsebin v tej podatkovni bazi, vendar zgolj v
    Nekomercialne namene.
b.  Če Uporabnik vključi vse ali znaten del vsebine podatkovne baze v
    lastno podatkovno bazo, na kateri ima Sui generis pravice na
    podatkovnih bazah, potem se šteje, da je ta Uporabnikova podatkovna
    baza (ne pa tudi posamezni elementi njene vsebine) Predelana
    vsebina, vključno za namene Oddelka 3(b) ; in
c.  Uporabnik mora ravnati v skladu s pogoji v Oddelku 3(a) , če Deli
    vse ali znaten del vsebin, ki jih vsebuje podatkovna baza.

V izogib dvomu je Oddelek 4 dodatek in ne nadomešča dolžnosti Uporabnika
v skladu s to Licenco, kadar Licencirane pravice vključujejo druge
Avtorske in podobne pravice.

Oddelek 5 – Izjava o jamstvih in omejitev odgovornosti

a.  Razen v primeru, kadar se je Dajalec licence posebej zavezal
    drugače, daje Dajalec licence Licencirano vsebino na voljo “kot je”
    in ne daje nobenih zagotovil ali jamstev, izrecnih, implicitnih,
    zakonskih ali drugih, glede Licenciranih vsebin. To vključuje zlasti
    jamstva glede pravnih napak, primernosti za prodajo, primernosti za
    določen namen, kršitev pravic, odsotnosti skritih ali drugih okvar,
    točnosti ter glede prisotnosti ali odsotnosti napak, znanih ali
    neznanih ali takšnih, ki bi jih bilo mogoče odkriti. Kadar izjava o
    jamstvih v celoti ali delno ni v skladu z zakonom, ta izjava za
    Uporabnika ne velja.
b.  Kolikor je zakonsko mogoče, Dajalec licence ne odgovarja Uporabniku
    po katerikoli pravni teoriji (tudi ne iz malomarnosti) ali kako
    drugače za kakršnokoli direktno, posebno, indirektno, naključno,
    posledično, kazensko, kaznovalno ali drugo izgubo, stroške, izdatke
    ali škodo, ki izhaja iz te Licence ali iz uporabe Licencirane
    vsebine, tudi če je bil Dajalec licence opozorjen na možnosti takšne
    izgube, stroškov, izdatkov ali škode. Kadar omejitev odgovornosti v
    celoti ali delno ni v skladu z zakonom, ta omejitev za Uporabnika ne
    velja.

c.  Zgornja izjava o jamstvih in omejitvi odgovornosti se razlaga tako,
    da se, kolikor je zakonsko mogoče, približuje celotni odpovedi
    jamstva in odgovornosti.

Oddelek 6 – Trajanje in prenehanje veljavnosti

a.  Ta Licenca velja za čas trajanja Avtorske in podobnih pravic, ki so
    z njo licencirane. V primeru, da Uporabnik krši določila te Licence,
    pravice, podeljene Uporabniku s to Licenco, samodejno prenehajo.

b.  Kadar je Uporabnikova pravica uporabe Licencirane vsebine prenehala
    v skladu z Oddelkom 6(a), se obnovi:

    1.  samodejno, z datumom, ko se kršitev odpravi, pod pogojem, da se
        odpravi v roku 30 dni po tem, ko Uporabnik odkrije kršitev, ali
    2.  po izrecni obnovitvi s strani Dajalca licence.

    V izogib dvomu, Oddelek 6(b) ne vpliva na pravice Dajalca licence,
    da uveljavlja pravna sredstva zaradi Uporabnikovih kršitev te
    Licence.

c.  V izogib dvomu, Dajalec licence lahko kadarkoli ponudi Licencirano
    vsebino tudi pod drugačnimi pogoji ali kadarkoli preneha ponujati
    Licencirano vsebino; vendar ta dejanja ne prekinejo trajanja te
    Licence.

d.  Oddelki 1 , 5 , 6 , 7 in 8 ostanejo v veljavi tudi po prenehanju te
    Licence.

Oddelek 7 – Druge določbe in pogoji

a.  Dajalca licence ne zavezujejo nobeni dodatni ali drugačni pogoji, ki
    jih postavi Uporabnik, razen če se Dajalec licence z njimi izrecno
    strinja.
b.  Vsi dogovori ali sporazumi v zvezi z Licencirano vsebino, ki niso
    navedeni v tej Licenci, niso predmet te Licence.

Oddelek 8 – Razlaga

a.  V izogib dvomu se ta Licenca ne sme razlagati na način, da
    zmanjšuje, omejuje ali postavlja pogoje glede kakršnekoli uporabe
    Licencirane vsebine, ki se v skladu z veljavno zakonodajo lahko vrši
    brez dovoljenja, podeljenega s to Licenco.
b.  Če je katerakoli določba te Licence neveljavna ali neizvršljiva, se
    samodejno spremeni le toliko, kolikor je nujno, da postane veljavna
    in izvršljiva. Če se določba ne more spremeniti, se izloči iz te
    Licence, brez da bi vplivala na veljavnost preostalih določb in
    pogojev.
c.  Odpoved katerikoli določbi ali pogoju iz te Licence ali soglasje h
    kršitvam katerekoli določbe ali pogoja sta veljavna samo, če Dajalec
    licence s tem izrecno soglaša.
d.  Nič v tej Licenci se ne sme razlagati kot omejitev ali odpoved
    kakršnimkoli pravicam ali imunitetam, ki se nanašajo na Dajalca
    licence ali Uporabnika, vključno s postopki pred sodnimi ali drugimi
    pristojnimi organi.
