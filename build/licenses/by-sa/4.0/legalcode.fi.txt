Creative Commons Nimeä-JaaSamoin 4.0 Kansainvälinen Julkinen Lisenssi

Käyttämällä Lisensoituja Oikeuksia (määritelty alla) Sinä hyväksyt tämän
Creative Commons Nimeä-JaaSamoin 4.0 Kansainvälisen Julkisen Lisenssin
(”Julkinen Lisenssi”) ehdot ja sitoudut noudattamaan niitä. Siinä
laajuudessa kuin tämä Julkinen Lisenssi voidaan tulkita sopimukseksi,
Lisensoidut Oikeudet myönnetään Sinulle vastineena siitä, että Sinä
hyväksyt nämä ehdot, ja Lisenssinantaja myöntää Sinulle kyseiset
oikeudet vastineena niistä eduista, jotka Lisenssinantaja saa
asettamalla Lisensoidun Aineiston saataville näillä ehdoilla.

Osa 1 – Määritelmät.

a.   Muunneltu Aineisto tarkoittaa aineistoa, joka on Tekijänoikeuden ja
    Samankaltaisten Oikeuksien alaista ja joka on johdettu Lisensoidusta
    Aineistosta tai joka perustuu Lisensoituun Aineistoon ja jossa
    Lisensoitu Aineisto on käännetty, muutettu, sovitettu, muunnettu tai
    muulla tavoin muokattu tavalla, joka vaatii luvan Lisenssinantajan
    hallitsemien Tekijänoikeuksien ja Samankaltaisten Oikeuksien
    nojalla. Kun Lisensoitu Aineisto on sävellysteos, esitys tai
    äänitys, tätä Julkista Lisenssiä käytettäessä ja tulkittaessa
    katsotaan, että Muunneltua Aineistoa syntyy aina kun Lisensoitua
    Aineistoa ajastetaan liikkuvaan kuvaan.

b.   Muuntelijan Lisenssi tarkoittaa lisenssiä, jonka Sinä myönnät Sinun
    tekemiisi, Sinun Tekijänoikeuden ja Samankaltaisten Oikeuksiesi
    alaisiin Muunnellun Aineiston osiin tämän Julkisen Lisenssin ehtojen
    mukaisesti.

c.   BY-SA Yhteensopiva Lisenssi tarkoittaa lisenssiä, joka on mainittu
    sivulla creativecommons.org/compatiblelicenses olevassa luettelossa
    ja jonka Creative Commons on siis hyväksynyt olennaisesti tätä
    Julkista Lisenssiä vastaavaksi.

d.   Tekijänoikeus ja Samankaltaiset Oikeudet tarkoittavat
    tekijänoikeutta ja/tai siihen läheisesti liittyviä samankaltaisia
    oikeuksia, kuten esimerkiksi esityksiä, lähetyksiä ja
    äänitallenteita koskevat oikeudet sekä Sui Generis
    Tietokantaoikeudet, riippumatta siitä, kuinka nämä oikeudet on
    nimetty tai luokiteltu. Tätä Julkista Lisenssiä käytettäessä ja
    tulkittaessa katsotaan, että kohdissa 2(b)(1) - (2) määritellyt
    oikeudet eivät kuulu Tekijänoikeuteen ja Samankaltaisiin Oikeuksiin.

e.   Tehokkaat Tekniset Toimenpiteet tarkoittavat sellaisia
    toimenpiteitä, joiden kiertäminen ilman asianmukaisia valtuuksia on
    kielletty laeilla, joilla on toimeenpantu 20.12.1996 solmitun WIPO:n
    tekijänoikeussopimuksen 11 artiklan ja/tai muiden samankaltaisten
    kansainvälisten sopimusten mukaiset velvollisuudet.

f.   Poikkeukset ja Rajoitukset tarkoittavat fair use ja fair dealing
    -poikkeuksia ja/tai mitä tahansa muuta Tekijänoikeuteen ja
    Samankaltaisiin Oikeuksiin kohdistuvaa poikkeusta tai rajoitusta,
    joka koskee Sinun Lisensoidun Aineiston käyttöäsi.

g.   Lisenssin Elementit tarkoittavat Creative Commonsin Julkisen
    Lisenssin nimessä lueteltuja lisenssin ominaisuuksia. Tämän Julkisen
    Lisenssin Lisenssin Elementit ovat: Nimeä ja JaaSamoin.

h.   Lisensoitu Aineisto tarkoittaa taiteellista tai kirjallista teosta,
    tietokantaa tai muuta aineistoa, johon Lisenssinantaja on myöntänyt
    lisenssin tämän Julkisen Lisenssin ehdoin.

i.   Lisensoidut Oikeudet tarkoittavat Sinulle tämän Julkisen Lisenssin
    ehtojen mukaisesti myönnettyjä oikeuksia rajoittuen kaikkiin
    sellaisiin Tekijänoikeuksiin ja Samankaltaisiin Oikeuksiin, jotka
    koskevat Sinun Lisensoidun Aineiston käyttöäsi ja joihin
    Lisenssinantaja on oikeutettu myöntämään lisenssin.

j.   Lisenssinantaja tarkoittaa yhtä tai useampaa luonnollista tai
    oikeushenkilöä, joka myöntää tämän Julkisen Lisenssin mukaiset
    oikeudet.

k.   Jakaa tarkoittaa aineiston tarjoamista yleisölle millä tahansa
    sellaisella keinolla tai tavalla, joka vaatii luvan Lisensoitujen
    Oikeuksien nojalla, kuten valmistamalla kappaleita, julkisesti
    näyttämällä, julkisesti esittämällä, levittämällä, jakamalla,
    välittämällä tai maahantuomalla, sekä aineiston saattamista yleisön
    saataville, mukaan lukien sellaisilla keinoilla ja tavoilla, joiden
    avulla yleisöön kuuluvilla henkilöillä on mahdollisuus saada
    aineisto saataviinsa itse valitsemastaan paikasta ja itse
    valitsemanaan aikana.

l.   Sui Generis Tietokantaoikeudet tarkoittavat sellaisia muita
    oikeuksia kuin tekijänoikeutta, jotka perustuvat Euroopan
    parlamentin ja neuvoston 11.3.1996 antamaan direktiiviin 96/9/EY
    tietokantojen oikeudellisesta suojasta, ottaen huomioon direktiivin
    muutokset ja/tai sen sijaan tulleet säännökset, sekä muita
    olennaisesti vastaavia oikeuksia muualla maailmassa.

m.   Sinä tarkoittaa luonnollista tai oikeushenkilöä, joka käyttää
    Lisensoituja Oikeuksia tämän Julkisen Lisenssin nojalla. Sanoilla
    Sinun , Sinua , Sinulle , Sinulla , Sinulta ja Sinuun on vastaava
    merkitys.

Osa 2 – Lisenssin laajuus.

a.  Lisenssin myöntäminen .
    1.  Lisenssinantaja myöntää Sinulle tämän Julkisen Lisenssin ehtojen
        mukaisesti maailmanlaajuisen, rojaltivapaan ja peruuttamattoman
        lisenssin ilman alilisensointi- tai yksinoikeutta. Sinä voit
        käyttää Lisensoituun Aineistoon kohdistuvia Lisensoituja
        Oikeuksia seuraavasti:
        A.  valmistaa kappaleita Lisensoidusta Aineistosta ja Jakaa
            Lisensoitua Aineistoa, osaksi tai kokonaisuudessaan; sekä
        B.  tuottaa Muunneltua Aineistoa, valmistaa Muunnellusta
            Aineistosta kappaleita ja Jakaa Muunneltua Aineistoa.
    2.  Poikkeukset ja Rajoitukset . Selvyyden vuoksi todettakoon, että
        silloin kun Sinun käyttöösi soveltuu Poikkeuksia ja Rajoituksia,
        tämä Julkinen Lisenssi ei sovellu, eikä Sinun tarvitse noudattaa
        tämän Julkisen Lisenssin ehtoja.
    3.  Voimassaoloaika . Tämän Julkisen Lisenssin voimassaoloaika on
        määritelty kohdassa 6(a) .
    4.  Välineet ja muodot; tekniset muutokset ovat sallittuja .
        Lisenssinantaja sallii Sinulle Lisensoitujen Oikeuksien käytön
        kaikilla jo tunnetuilla ja myöhemmin kehitettävillä välineillä
        ja kaikissa jo tunnetuissa ja myöhemmin kehitettävissä muodoissa
        sekä tarvittavien teknisten muutosten tekemisen tämän
        toteuttamiseksi. Lisenssinantaja luopuu ja/tai suostuu
        pidättäytymään käyttämästä oikeuttaan tai määräysvaltaansa
        estääkseen Sinua tekemästä sellaisia teknisiä muutoksia, jotka
        ovat tarpeen Lisensoitujen Oikeuksien käyttämiseksi, mukaan
        lukien sellaisia teknisiä muutoksia, jotka ovat tarpeen
        Tehokkaiden Teknisten Toimenpiteiden kiertämiseksi. Tätä
        Julkista Lisenssiä käytettäessä ja tulkittaessa katsotaan, ettei
        pelkkä tämän kohdan 2(a)(4) nojalla sallittujen muutosten
        tekeminen koskaan merkitse Muunnellun Aineiston syntymistä.
    5.   Myöhemmät käyttäjät .
        A.   Lisenssinantajan tarjous – Lisensoitu Aineisto . Kaikki,
            jotka vastaanottavat Lisensoitua Aineistoa, saavat
            Lisenssinantajalta automaattisesti tarjouksen käyttää
            Lisensoituja Oikeuksia tämän Julkisen Lisenssin ehtojen
            mukaisesti.
        B.   Lisenssinantajan lisätarjous – Muunneltu Aineisto . Kaikki,
            jotka vastaanottavat Sinulta Muunneltua Aineistoa, saavat
            Lisenssinantajalta automaattisesti tarjouksen käyttää
            Muunneltuun Aineistoon kohdistuvia Lisensoituja Oikeuksia
            Sinun käyttämäsi Muuntelijan Lisenssin ehtojen mukaisesti.
        C.   Ei myöhempiä käyttäjiä koskevia rajoituksia . Sinä et saa
            tarjota etkä asettaa mitään sellaisia Lisensoitua Aineistoa
            koskevia ylimääräisiä tai poikkeavia ehtoja, etkä kohdistaa
            Lisensoituun Aineistoon mitään sellaisia Tehokkaita Teknisiä
            Toimenpiteitä, jotka estävät Lisensoidun Aineiston
            vastaanottajaa käyttämästä Lisensoituja Oikeuksia.
    6.   Ei ilmaise hyväksyntää . . Mikään seikka tässä Julkisessa
        Lisenssissä ei anna, eikä minkään seikan tässä Julkisessa
        Lisenssissä voida tulkita antavan, lupaa väittää tai antaa
        ymmärtää, että Sinulla tai Sinun Lisensoidun Aineiston
        käytölläsi olisi liityntä Lisenssinantajaan tai muuhun kohdan
        3(a)(1)(A)(i) mukaisesti nimettävään tahoon tai että
        Lisenssinantaja tai muu yllä mainittu taho olisi sponsoroinut
        Sinun toimintaasi tai tukenut tai myöntänyt Sinun toiminnallesi
        muodollisen aseman.
b.  Muut oikeudet .
    1.  Tällä Julkisella Lisenssillä ei lisensoida moraalisia oikeuksia
        kuten respektioikeutta, eikä myöskään henkilön oikeutta määrätä
        nimensä, kuvansa tai henkilönsä muun tunnistettavan osan
        kaupallisesta käytöstä ( right of publicity ), yksityisyyden
        suojaa koskevia oikeuksia ja/tai muita sellaisia
        persoonallisuusoikeuksia; kuitenkin siinä laajuudessa kuin on
        mahdollista ja tarpeen Sinun Lisensoitujen Oikeuksien
        käytöllesi, muttei muilta osin, Lisenssinantaja luopuu
        tällaisista oikeuksistaan ja/tai sitoutuu siihen, että ei esitä
        tällaisiin oikeuksiin perustuvia väitteitä.
    2.  Tällä Julkisella Lisenssillä ei lisensoida patentti- ja
        tavaramerkkioikeuksia.
    3.  Siinä laajuudessa kuin on mahdollista, Lisenssinantaja luopuu
        oikeudestaan kerätä Sinulta rojalteja Lisensoitujen Oikeuksien
        käytöstä, tapahtuipa tämä suoraan tai oikeuksia hallinnoivan
        järjestön kautta tai minkä tahansa vapaaehtoisen, lakisääteisen
        tai pakollisen lisensointijärjestelmän nojalla taikka sellaisen
        lisensointijärjestelmän nojalla, josta voidaan luopua. Kaikissa
        muissa tapauksissa Lisenssinantaja nimenomaisesti pidättää
        itsellään oikeuden kerätä sellaisia rojalteja.

Osa 3 – Lisenssin ehdot.

Sinun Lisensoitujen Oikeuksien käyttöösi sovelletaan nimenomaisesti
seuraavia ehtoja.

a.  Nimeä .

    1.  Jos Sinä Jaat Lisensoitua Aineistoa (mukaan lukien muokatussa
        muodossa), Sinun tulee:

        A.  säilyttää seuraavat tiedot, mikäli Lisenssinantaja on
            antanut ne Lisensoidun Aineiston mukana:
            i.  Lisensoidun Aineiston tekijä(t) ja muut nimettäväksi
                määritellyt tahot identifioiva maininta jollakin
                Lisenssinantajan edellyttämällä kohtuullisella tavalla
                (mukaan lukien salanimi, jos sellaista on käytetty);
            ii. tekijänoikeusmerkintä;
            iii. merkintä, joka viittaa tähän Julkiseen Lisenssiin;
            iv. merkintä, joka viittaa takuun rajoituslausekkeeseen;
            v.  Lisensoituun Aineistoon viittaava URI tai hyperlinkki,
                mikäli tämä on kohtuullisesti toteutettavissa;
        B.  merkitä, jos Sinä olet muokannut Lisensoitua Aineistoa, ja
            säilyttää aiempia muokkauksia koskevat merkinnät; sekä
        C.  merkitä, että Lisensoitu Aineisto on lisensoitu tällä
            Julkisella Lisenssillä, ja sisällyttää tämän Julkisen
            Lisenssin teksti taikka tähän Julkiseen Lisenssiin viittaava
            URI tai hyperlinkki.

    2.  Sinä voit täyttää kohdan 3(a)(1) mukaiset edellytykset millä
        tahansa kohtuullisella tavalla riippuen välineestä, keinoista ja
        yhteydestä, jossa Sinä Jaat Lisensoitua Aineistoa. Voi
        esimerkiksi olla kohtuullista täyttää vaatimukset tarjoamalla
        URI tai hyperlinkki resurssiin, josta vaaditut tiedot ilmenevät.

    3.  Lisenssinantajan näin vaatiessa Sinun tulee poistaa mitkä
        tahansa kohdan 3(a)(1)(A) nojalla vaaditut tiedot siinä
        laajuudessa kuin tämä on kohtuullisesti toteutettavissa.

b.  JaaSamoin .

    Kohdassa 3(a) asetettujen ehtojen lisäksi myös seuraavat ehdot
    tulevat sovellettaviksi, mikäli Sinä Jaat Sinun tuottamaasi
    Muunneltua Aineistoa.

    1.  Muuntelijan Lisenssin, jota Sinä käytät, tulee olla samat
        Lisenssin Elementit sisältävä Creative Commons -lisenssi, joko
        tämä tai myöhempi versio, taikka jokin BY-SA Yhteensopiva
        Lisenssi.
    2.  Sinun tulee sisällyttää käyttämäsi Muuntelijan Lisenssin teksti
        taikka Sinun käyttämääsi Muuntelijan Lisenssiin viittaava URI
        tai hyperlinkki. Sinä voit täyttää tämän edellytyksen millä
        tahansa kohtuullisella tavalla riippuen välineestä, keinoista ja
        yhteydestä, jossa Sinä Jaat Muunneltua Aineistoa.
    3.  Sinä et saa tarjota etkä asettaa mitään sellaisia Muunneltua
        Aineistoa koskevia ylimääräisiä tai poikkeavia ehtoja, etkä
        kohdistaa Muunneltuun Aineistoon mitään sellaisia Tehokkaita
        Teknisiä Toimenpiteitä, jotka rajoittavat Sinun käyttämäsi
        Muuntelijan Lisenssin antamien oikeuksien käyttämistä.

Osa 4 – Sui Generis Tietokantaoikeudet.

Sikäli kuin Lisensoidut Oikeudet sisältävät Sui Generis
Tietokantaoikeuksia, jotka koskevat Sinun Lisensoidun Aineiston
käyttöäsi:

a.  selvyyden vuoksi todettakoon, että kohta 2(a)(1) antaa Sinulle
    oikeuden kopioida, käyttää uudelleen, toisintaa ja Jakaa koko
    tietokannan sisältöä tai sen olennaista osaa;
b.  jos Sinä sisällytät kaiken tai olennaisen osan tietokannan
    sisällöstä tietokantaan, johon Sinulla on Sui Generis
    Tietokantaoikeuksia, se tietokanta, johon Sinulla on Sui Generis
    Tietokantaoikeuksia (mutteivät tämän tietokannan yksittäiset
    sisällöt), katsotaan Muunnelluksi Aineistoksi, mukaan lukien kohdan
    3(b) tarkoittamassa tapauksessa; ja
c.  Sinun täytyy noudattaa kohdan 3(a) ehtoja, jos Sinä Jaat koko
    tietokannan sisältöä tai sen olennaista osaa.

Selvyyden vuoksi todettakoon, että tämä osa 4 täydentää eikä syrjäytä
Sinun tästä Julkisesta Lisenssistä johtuvia velvollisuuksiasi
tilanteissa, joissa Lisensoidut Oikeudet käsittävät muita
Tekijänoikeuksia ja Samankaltaisia Oikeuksia.

Osa 5 – Takuun rajoitus ja vastuunrajoituslauseke.

a.  Siinä laajuudessa kuin on mahdollista ja ellei Lisenssinantaja
    muuhun erikseen sitoudu, Lisenssinantaja tarjoaa Lisensoidun
    Aineiston sellaisena kuin se on ja sellaisena kuin se on saatavilla
    ilman minkäänlaista nimenomaista, oletettua, lainmukaista tai
    muunkaltaista takuuta tai takuuehtoa Lisensoituun Aineistoon
    liittyen. Tämä käsittää esimerkiksi vakuutukset, jotka koskevat
    omistusoikeutta, myyntikelpoisuutta, tiettyyn tarkoitukseen
    sopivuutta, oikeuksien loukkaamattomuutta, virheettömyyttä (piilevät
    tai muut viat), tarkkuutta taikka todettavissa olevia tai
    todettavissa olemattomia virheitä. Siltä osin kuin takuun
    rajoitukset eivät ole joltain osin tai lainkaan sallittuja, tämä
    takuun rajoitus ei koske Sinua.
b.  Siinä laajuudessa kuin on mahdollista, Lisenssinantaja ei ole
    missään tapauksessa Sinuun nähden vastuussa Sinulle millään
    oikeudellisella perusteella (mukaan lukien tuottamuksella) eikä
    muutoinkaan mistään välittömistä, erityisistä, epäsuorista,
    sattumanvaraisista tai välillisistä vahingoista johtuvan tai
    rangaistusluonteisen vahingonkorvausvastuun perusteella syntyvistä
    vahingoista taikka muista menetyksistä, kuluista, kustannuksista tai
    vahingoista, jotka johtuvat tästä Julkisesta Lisenssistä tai
    Lisensoidun Aineiston käytöstä, vaikka Lisenssinantajaa olisi
    varoitettu tällaisten menetysten, kulujen, kustannusten tai
    vahinkojen vaarasta. Siltä osin kuin vastuunrajoitus ei ole joltain
    osin tai lainkaan sallittu, tämä vastuunrajoituslauseke ei koske
    Sinua.

c.  Yllä olevaa takuun rajoitusta ja vastuunrajoituslauseketta tulkitaan
    tavalla, joka, siinä laajuudessa kuin on mahdollista, läheisimmin
    vastaa täydellistä takuun rajoitusta ja vastuuvapautta.

Osa 6 – Voimassaoloaika ja päättyminen.

a.  Tämä Julkinen Lisenssi on voimassa sillä lisensoidun Tekijänoikeuden
    ja Samankaltaisten Oikeuksien voimassaoloajan. Jos Sinä et
    kuitenkaan noudata tämän Julkisen Lisenssin ehtoja, Sinun tähän
    Julkiseen Lisenssiin perustuvat oikeutesi päättyvät automaattisesti.

b.  Sikäli kuin Sinun oikeutesi käyttää Lisensoitua Aineistoa on
    päättynyt kohdan 6(a) nojalla, se palautuu:

    1.  automaattisesti siitä päivästä lähtien, kun loukkaus päättyy,
        jos loukkaus päättyy 30 päivän kuluessa siitä, kun Sinä sait
        loukkauksesta tiedon; tai
    2.  kun Lisenssinantaja nimenomaisesti palauttaa oikeutesi.

    Selvyyden vuoksi todettakoon, ettei tämä kohta 6(b) vaikuta
    mihinkään sellaisiin oikeussuojakeinoihin, jotka ovat
    Lisenssinantajan käytettävissä perustuen tämän Julkisen Lisenssin
    loukkaamiseen Sinun toimestasi.

c.  Selvyyden vuoksi todettakoon, että Lisenssinantaja voi myös tarjota
    Lisensoitua Aineistoa muilla ehdoilla tai lopettaa Lisensoidun
    Aineiston levittämisen koska tahansa; tämä ei kuitenkaan lakkauta
    tätä Julkista Lisenssiä.

d.  Osat 1 , 5 , 6 , 7 ja 8 pysyvät voimassa, vaikka tämä Julkinen
    Lisenssi lakkaisi.

Osa 7 – Muut ehdot.

a.  Lisenssinantaja ei ole sidottu mihinkään Sinun ilmoittamiisi
    täydentäviin tai poikkeaviin ehtoihin, ellei tästä ole
    nimenomaisesti sovittu.
b.  Kaikki Lisensoitua Aineistoa koskevat muut järjestelyt,
    yhteisymmärrykset tai sopimukset, joita ei tässä Julkisessa
    Lisenssissä mainita, ovat erillisiä ja itsenäisiä suhteessa tämän
    Julkisen Lisenssin ehtoihin.

Osa 8 – Tulkinta.

a.  Selvyyden vuoksi todettakoon, että tätä Julkista Lisenssiä ei
    tulkita eikä tule tulkita siten, että se vähentäisi, rajoittaisi,
    estäisi tai asettaisi ehtoja sellaiselle Lisensoidun Aineiston
    käytölle, joka olisi lain mukaan sallittua ilman tämän Julkisen
    Lisenssin mukaista lupaa.
b.  Siinä laajuudessa kuin on mahdollista, jos jokin tämän Julkisen
    Lisenssin ehdoista katsottaisiin täytäntöönpanokelvottomaksi, sitä
    muutetaan automaattisesti vähäisimmin täytäntöönpanokelpoisuuden
    edellyttämin muutoksin. Jos ehtoa ei voida muuttaa, se erotetaan
    tästä Julkisesta Lisenssistä siten, ettei se vaikuta jäljellä
    olevien ehtojen täytäntöönpanokelpoisuuteen.
c.  Mistään tämän Julkisen Lisenssin ehdosta ei luovuta, eikä mitään
    lisenssinvastaista käyttöä hyväksytä, ellei Lisenssinantaja tähän
    nimenomaisesti suostu.
d.  Mikään tässä Julkisessa Lisenssissä ei ole, eikä sen voida tulkita
    olevan, rajoitus tai luopuminen mistään Lisenssinantajalle tai
    Sinulle kuuluvasta etuoikeudesta tai oikeudellisesta suojasta,
    mukaan lukien etuoikeuksista tai oikeudellisesta suojasta
    menettelyissä, jotka tapahtuvat minkä tahansa oikeudenkäyttöalueen
    piirissä tai suhteessa mihin tahansa viranomaiseen.
